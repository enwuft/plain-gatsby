---
templateKey: blog-post
title: ความรักเเบบลุ่มหลงเเละความรักเเบบเพื่อน (PASSIONATE AND COMPANIONATE LOVE) (Update)
date: 2020-10-20T20:05:46.542Z
description: ความรักแบบลุ่มหลง (passionate love) เเละความรักแบบเพื่อน (companionate love) คำว่าความรักแบบลุ่มหลงหมายความว่ามีอาการโหยหา มีความใคร่ และความตื่นเต้นต่อบุคลิกบุคคลพิเศษคนหนึ่ง passionate love หรือเรียกอีกชื่อหนึ่งว่า romantic love
tag: psychology
---
งานวิจัยที่ทำหลายปีแล้วทำให้มีการแบ่งความรักออกเป็นสองอย่าง ผู้เชี่ยวชาญเรียกความรักสองอย่างนี้ว่า ความรักแบบลุ่มหลง (passionate love) เเละความรักแบบเพื่อน (companionate love) คำว่าความรักแบบลุ่มหลงหมายความว่ามีอาการโหยหา มีความใคร่ และความตื่นเต้นต่อบุคลิกบุคคลพิเศษคนหนึ่ง passionate love หรือเรียกอีกชื่อหนึ่งว่า romantic love จะทำให้คนที่รักกันอยู่อยากอยู่ด้วยกันให้นานที่สุดเท่าที่จะนานได้ อยากถูกตัวของกันและกันก็อยากมีความสัมพันธ์ทางกายอื่นๆ (บ่อยครั้งจะเกี่ยวกับการร่วมเพศ) คนที่รักกันจะคิดถึงกันและมีความสุขเพียงได้เห็นหน้ากัน แสดงอาการต่างๆ ที่แสดงว่ามีอารมณ์รุนแรง

ในทางตรงกันข้าม ความรักแบบเพื่อน (companionate love) หรือบางทีเรียกว่า affectionate love จะมีอารมณ์รุนแรงน้อยกว่า ความรักแบบนี้มีความสงบและเยือกเย็นกว่า ความรักแบบเพื่อนหมายความว่ามีการรับรู้ว่าคู่ของตนเป็นเนื้อคู่ (soul mate) คือคนสำคัญ ความรักแบบนี้มีความเข้าใจและการใส่ใจต่อกันสูง และในหลายกรณีมีการอุทิศตนเพื่อให้ความสัมพันธ์ประสบความสำเร็จ ดังที่คำเรียกชื่อบ่งบอก ความรักแบบนี้คือความรักที่คู่รักอยากเป็นเพื่อนที่ดีของกันและกัน บุคคลที่ย่อมมีความรักแบบเพื่อนจะบอกว่า "ภรรยาของผมเป็นเพื่อนที่ดีที่สุด" ความรักแบบนี้ไม่ใช่ความรักที่จูงใจให้คนมีเพศสัมพันธ์กับคนใหม่ แต่เป็นความรักที่มีความสำคัญต่อชีวิตสมรสระยะยาว

ความรักในสองรูปแบบนี้น่าจะมีความแตกต่างทางสรีระ หรือชีวเคมี ภาพบุคคลที่มีความรักแบบลุ่มหลงจะมีระดับสาร phenylethylamine (PEA) สูง ซึ่งสารนี้เป็นสารส่งผลประสาท ที่ทำให้ข้อมูลส่งผ่านจากเซลล์สมองหนึ่งสู่เซลล์สมองอีกเซลล์หนึ่ง สารเคมีตัวนี้สร้างอารมณ์ที่รุนแรง ซึ่งรวมถึงอารมณ์สยิว ตื่นเต้น สุขล้น เมื่อคนรักเดินเข้ามาในห้องหรือจับมือคุณ นอกจากนี้สารตัวนี้ยังสร้างความรุนแรงและความถี่ของความรู้สึกทางเซ็กส์ ความรู้สึกที่รุนแรงและการอยู่ในภาวะอารมณ์ขึ้นสูง (เหมือนเวลาอารมณ์ขึ้นเพราะฤทธิ์ยาเสพติด) มีแนวโน้มที่จะเชื่อมกับเคมีบางอย่างในร่างกายและ PEA คือสาระสำคัญแม้จะต้องมีการวิจัยเพิ่มเติม และความรักเเบบลุ่มหลงอาจเกี่ยวกับเคมีมากกว่าหนึ่งอย่างอย่างไรก็ตาม ความรักแบบเพื่อนดูเหมือนจะไม่เกี่ยวกับ PEA ที่เพิ่มขึ้น

อ้างอิง จิตวิทยาสังคม - นพมาศ อุ้งพระ (ธีรเวคิน)
